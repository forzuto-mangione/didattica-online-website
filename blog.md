---
layout: page
title: Questo blog
permalink: blog.html
---

## In breve
Questo blog nasce e assume senso durante l'emergenza Covid-19 ed è dedicato agli insegnanti delle scuole di qualsiasi ordine e grado per il livello pre-universitario.
Obiettivo del blog è quello di offrire un supporto per gli "inghippi" quotidiani che si possono incontrare in questo momento in cui il realizzare forme di didattica a distanza e didattica online è **urgente**. 

Per motivi di studio e di lavoro, abbiamo potuto interfacciarci con diverse situazioni che riguardano l'uso delle tecnologie per la didattica e sappiamo quanto spesso capiti di sentirsi disorientati in questo mondo così complesso. Sappiamo anche però che lavorando insieme è possibile mettere ordine e quindi...eccoci qui!

Vorremmo provare a realizzare una specie di **"sportello di aiuto"** in questo momento di emergenza, in cui fare ciò che possiamo per affiancarvi nel fronteggiare gli ostacoli che state incontrando mentre, coraggiosamente, portate avanti il vostro progetto di didattica a distanza.

Però c'è una regola particolare: **i contenuti presenti nel blog, dipenderanno da voi e dalle vostre domande**.

Mettiamola così: prima viene lo sportello di ascolto delle domande poi, assume senso il blog di raccolta delle risposte :)
<br>
E' uno spazio nuovo, appena nato e al momento contiene poche informazioni che però, con la vostra collaborazione, aumenteranno siamo certi che aumenteranno sempre di più. 

**Per "attivare" questo sportello e chiedere aiuto ci sono due strade:**
1. scriverci una mail all'indirizzo emergenza.didattica.online@gmail.com
2. compilare il form che trovate nella scheda [Contatta lo sportello](https://didatticaonline.netlify.com/contatti.html)

Intanto vi ringraziamo perchè se questa iniziativa avrà un senso, sarà solo grazie a voi :blush:.
<br>
<br>

## Due parole sul contesto
Lo studio delle **potenzialità didattiche delle tecnologie digitali è tutt’ora oggetto di studio per la ricerca scientifica** e si tratta di un **campo di particolare complessità** perchè terreno un po’ di confine e un po’ condiviso tra molte discipline.

Tuttavia, il fatto di trovarsi in una situazione di emergenza rende necessarie ed urgenti delle risposte immediate prima ancora che ci sia stato il tempo di formulare bene la domanda.

Di fronte a ciò, la migliore arma che possediamo per muoverci è quella della **ricerca della consapevolezza** cercando di individuare e raggiungere un equilibrio nella gestione dei tanti aspetti che sono in gioco (politici, educativi, didattici, sociologici, affettivi, ecc).

Ci troviamo a fronteggiare una situazione difficile e delicata su scala mondiale che ci sta ponendo davanti a questioni che, se affrontate in modo consapevole, costruttivo e disinteressato, potranno esserci preziose per il futuro.

Il binomio emergenza-urgenza sposta l’attenzione sulla gestione dell’emergenza più che sulla gestione consapevole della complessità ma possiamo impegnarci per trasformare questo momento in un’opportunità di approfondimento.

E allora, dai :smile:: proviamoci, insieme :) :muscle:
